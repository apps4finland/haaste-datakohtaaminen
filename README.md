## Tässä kansiossa: kaikki tarpeellinen avoimen datan tuottajien ja käyttäjien linkittämiseksi

Tämä on Apps4Finland-kilpailun _Tietolähteiden linkkipalvelu_ -haastetta varten koottu tukipaketti. 


## Haaste sinulle

Tavoittena on kehittää sovellus, jolla voi linkata tiedonlähteitä ja tiedon
mahdollisia soveltajia toisiinsa. Kuka tahansa käyttäjä (kolmas osapuoli) voisi
lisätä linkit tiettyyn dataan ja toisaalta sellaiseen osoitteeseen,
jossa arvelee kyseisestä datasta olevan hyötyä, ja
kuvauksen siitä, millaista hyötyä datan käytöstä olisi. Palvelun käyttäjäksi
voisi ilmoittautua kuka tahansa avoimen datan tuottaja, ja aina kuin tuottajan
dataa linkataan johonkin (mahdollisesti kolmannen osapuolen toimesta), tästä
lähtisi tieto tuottajalle, jotta hän voi ottaa
yhteyttä tarvitsijaan ja tarjota palvelujaan. Vastaavasti tiedon tarvitsijat
voivat liittyä käyttäjiksi, jolloin heille tulisi ilmoitus silloin, kun joku
on löytänyt heille hyödyllistä dataa.

[ [lisätietoa haasteesta](taustatietoa.md) ] [ [inspiraatioksi](inspiraatioksi.md) ]

## Osallistu Apps4Finland-kisaan

Apps4Finland-kisan pääsarjoissa on jaossa 16500 euroa erilaisina palkintoina.
Kisan _osallistumisohjeet_ ja _säännöt_ löytyvät kilpailun [pääsivulta](http://apps4finland.fi). Jos sinulla on mitä tahansa kysyttävää
kisasta, voit aina ottaa yhteyttä kisan [projektipäällikköön](http://www.apps4finland.fi/yhteystiedot/).

[ [lisätietoa palkitsemisesta](palkitsemisesta.md) ]

## Haasteeseen liittyvät tapahtumat

* Apps Camp, 28.9, Uusi Tehdas, Tampere. Ilmoittautuminen ja ohjelma: https://okroadshowtampere.eventbrite.com/

## Mitä voit tehdä seuraavaksi?

- Vinkkaa tästä haasteesta tutuillesi tai kerro siitä aihetta käsittelevällä nettifoorumilla.
- Jos tiedät jostakin hyödyllisestä, jota tähän tukipakettiin pitäisi lisätä, vinkkaa siitä [issues-osiossa](https://github.com/apps4finland/haaste-matchmaking/issues?state=open). _Olemme erityisen otettuja esimerkkikoodin lahjoituksista tai uusista tietoaineistoista_.
- Jos et tiedä jotakin haasteeseen liittyvää asiaa tai saa teknisesti toteutettua mitä haluaisit, kysy siitä [Avoindata-kysymyspalvelussa](http://avoindata.net/). _Apps4Finland-kilpailun kumppanit ja [suomalaiset avoimen datan aktiivit](https://www.facebook.com/groups/fi.okfn/) ovat siellä mukana etsimässä vastauksia kysymyksiin_.
- Jos etsit työryhmää tai haluat pallotella ratkaisuideaasi, tutustu ainakin näihin [sparrausyhteisöihin](https://github.com/apps4finland/haaste-matchmaking/blob/master/data/linkkeja.md) tai osallistu haasteeseen liittyviin tapahtumiin (ks. yllä).
- Jos ei muuta, niin [rekisteröidy GitHubin käyttäjäksi](https://github.com/signup), tutustu [GitHub-ohjeisiin](http://sixrevisions.com/resources/git-tutorials-beginners/) ja käytä Apps4Finland-kisaa GitHubin perusjuttujen opetteluun
tai aloita oma haasteen ratkaisuprojektisi GitHubissa.


## Haastekansion sisältö
- [data](https://github.com/apps4finland/haaste-matchmaking/tree/master/data)-kansiosta löytyy avoimien datalähteiden ja rajapintojen kuvauksia sekä [hyödyllisiä linkkejä](https://github.com/apps4finland/haaste-matchmaking/blob/master/data/linkkeja.md).
- [code](https://github.com/apps4finland/haaste-matchmaking/tree/master/code)-kansiosta löytyy esimerkkikoodia ja linkkejä teemaan liittyviin avoimen lähdekoodin projekteihin

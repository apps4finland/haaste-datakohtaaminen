Taustaa
=======

Netti on pullollaan erilaisia kytkentä-, välitys- ja markkinapaikkapalveluja.
Sosiaaliset kirjanmerkkipalvelut kuten Delicious ja StumbleUpon mahdollistavat
toisilleen tuntemattomien käyttäjien löytävän verkosta itseään kiinnostavaa
sisältöä julkaistujen suositusten, avainsanojen ja tunnettujen mieltymysten
perusteella. Internet-markkinapaikoilla voidaan kytkeä toisiinsa jonkin
palvelun tarjoajat ja tarvitsijat. Dataakin voidaan välittää kohdennetusti
maksullisten Data broker -palveluntarjoajien toimesta, jotka kokoavat
informaatiota useasta lähteestä ja jalostavat sitä edelleen asiakkaidensa
tarpeisiin. Kun informaatiotarve on tunnistettu, voidaan datan julkaisijat ja
käyttäjät kytkeä esimerkiksi palveluväylää hyväksi käyttäen kuten Virossa.
Mutta miten menetellään silloin, kun suora linkittäminen datan julkaisijan ja
käyttäjien (tilaajien) välillä ei onnistu esimerkiksi siitä syystä, että
potentiaalinen tilaaja ei (vielä) tiedä tarvitsevansa jotain tietoaineistoa,
tai silloin, kun julkaisija ei tiedä kenelle julkaisu pitäisi suunnata.
Voidaanko linkityksessä hyödyntää jotain kolmatta osapuolta, joka kytkee
tiedon omistajan ja tarvitsijan toisiinsa, vaikka nämä eivät tietoisesti
kytköksen syntymistä pysty edistämään?

Esimerkki:
Tiedon tuottaja on esimerkiksi tutkimuslaitos kuten THL. Data voisi olla
esimerkiksi Sotkanetin indikaattori viheralueiden merkityksestä. Tiedon
tarvitsijoita olisivat kuntalaiset ja päätöksentekijät. Voitaisiinko
Sotkanetin sisältämä tieto jotenkin linkittää kunnan sivuilla olevaan
uutiseen kaavoitusprosessin käynnistymisestä. Tai kenties yhdistää sama
informaatio kunnan asianhallintajärjestelmän pöytäkirjaliitteeseen, jossa
käsitellään ympäristävaikutuksia viheralueiden osalta hyödyntämättä Sotkanettiä?

Voiko jokin ulkopuolinen toimija, kuten tarkkasilmäinen kuntalainen jotenkin
saattaa THL:n datalähteen kaavoittajan, päätöksentekijän ilman jälkimmiäisten
aktiivista osallistumista linkitykseen?
